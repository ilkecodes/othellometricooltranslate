{"number": 1, "stem": "Mustafa Kemal Atatürk \"Artık duramayız, mutlaka ileri gideceğiz çünkü mecburuz! Medenî dünya çok ileridedir. Buna yetişmek, o medeniyet dairesine dâhil olmak mecburiyetindeyiz.\" sözleriyle aşağıdaki ilkelerinden hangisinin önemini vurgulamıştır?", "choices": [{"label": "A", "text": "Halkçılık"}, {"label": "B", "text": "Milliyetçilik"}, {"label": "C", "text": "İnkılapçılık"}, {"label": "D", "text": "Cumhuriyetçilik"}], "subject": "Sosyal", "answer": "C"}
{"number": 2, "stem": "Atatürk diyor ki: \"Hiçbir ulus aynen diğer bir ulusun taklitçisi olamaz, olmamalıdır. Çünkü böyle bir ulus ne taklit ettiği ulusun aynı olabilir ne de kendi ulusu içinde kalabilir. Bunun sonucu kuşkusuzdur ki hüsrandır. Bir ulus için saadet olan şey, diğer ulus için felaket olabilir. Aynı sebep ve şartlar birisini mesut ettiği hâlde, diğerini bedbaht edebilir. Onun için ulusa gideceği yolu gösterirken dünyanın her türlü biliminden, buluşlarından, ilerlemelerinden faydalanılır. Lakin unutmayalım ki asıl temeli kendi içimizden çıkarmak zorunluluğundayız.\" Atatürk, bu sözleriyle aşağıdakilerden hangisinin önemini vurgulamıştır?", "choices": [{"label": "A", "text": "Millîlik"}, {"label": "B", "text": "Eşitlik"}, {"label": "C", "text": "Özgürlük"}, {"label": "D", "text": "Barışçılık"}], "subject": "Sosyal", "answer": "A"}
{"number": 3, "stem": "Birinci Balkan Savaşı'ndan en kazançlı çıkan devlet Bulgaristan olmuştu. Balkan Savaşları'nın ilk evresinde Gelibolu Yarımadası dışındaki tüm Trakya, Edirne de dâhil olmak üzere Bulgaristan'a bırakılmıştı. Bu durumu çıkarlarına aykırı bulan Yunanistan, Sırbistan, Karadağ ve Romanya; Bulgaristan'a saldırarak İkinci Balkan Savaşı'nı başlattılar. Osmanlı Devleti de Bulgaristan'a savaş ilan ederek Edirne ve Kırklareli'yi geri aldı. Bulgaristan'ın mağlup olduğu bu savaşta Mustafa Kemal, Gelibolu Yarımadası'nda bulunan askerî birlikte görev yaptı. Buna göre, İkinci Balkan Savaşı ile ilgili aşağıdakilerden hangisine ulaşılabilir?", "choices": [{"label": "A", "text": "Mustafa Kemal, Anafartalar Ordusu Grup Komutanlığı görevine getirilmiştir."}, {"label": "B", "text": "Batı Trakya'da Osmanlı Devleti'nin siyasi otoritesi yeniden sağlanmıştır."}, {"label": "C", "text": "Doğu Trakya topraklarındaki Bulgaristan egemenliği kalıcı hâle gelmiştir."}, {"label": "D", "text": "Osmanlı Devleti, Balkan devletleri arasındaki anlaşmazlıklardan yararlanmıştır."}], "subject": "Sosyal", "answer": "D"}
{"number": 4, "stem": "TÜRK MİLLETİNİN VAROLUŞ DESTANI: ÇANAKKALE\n\n18 Mart 1915 - Çanakkale Boğazı'nı geçemeyen İtilaf Devletleri beklemedikleri bir bozgun yaşadı.\n\n25 Nisan 1915 - Müttefikler; Arıburnu, Seddülbahir ve Kumkale'ye asker çıkardı.\n\nNisan–Mayıs 1915 - Alçıtepe, Conkbayırı, Hisarlık ve Ertuğrul Koyu başarıyla savunuldu.\n\n21–22 Haziran 1915 - Kerevizdere Muharebeleri'nde Fransız kolordusunun taarruzu bastırıldı.\n\n6–10 Ağustos 1915 - Conkbayırı İngilizlerden temizlendi.\n\n1917 - Müttefiklerinden yardım alamayan Rusya'da Bolşevik İhtilali sonucu Çarlık yönetimi yıkıldı.\n\nBuna göre Çanakkale Cephesi ile ilgili:\nI. Rusya'da rejim değişikliğinin yaşanmasında etkili olmuştur.\nII. İngilizlerin Birinci Dünya Savaşı'ndan çekilmesi sürecini hızlandırmıştır.\nIII. Taraflar arasında deniz ve kara savaşları yaşanmıştır.\nyargılarından hangilerine ulaşılabilir?", "choices": [{"label": "A", "text": "I ve II"}, {"label": "B", "text": "I ve III"}, {"label": "C", "text": "II ve III"}, {"label": "D", "text": "I, II ve III"}], "subject": "Sosyal", "answer": "B"}
{"number": 5, "stem": "Amasya Genelgesi'nden itibaren Erzurum ve Sivas kongrelerinde alınan kararların ve Ankara'da Türkiye Büyük Millet Meclisinin açılmasının amacı, hiç kimseye bağlı kalmadan yaşamayı gerçekleştirmek ve bu yolda düşmanlara karşı mücadele etmekti. İstiklal Savaşı, hürriyete ve istiklale derin bir aşkı olan milletin şahlanması; zulüm ve baskıya, haksızlığa karşı direniştir. Türk milletinin haysiyetli ve şerefli bir millet olarak yaşaması, yeni kurulan Türk devletinin esas fikir ve gayesi olmuştur. Bu metinde, Atatürk ilke ve inkılaplarını oluşturan esaslardan hangisine vurgu yapılmıştır?", "choices": [{"label": "A", "text": "Bağımsızlık ve özgürlüğe"}, {"label": "B", "text": "Millî tarih bilincine"}, {"label": "C", "text": "Çağdaşlaşma idealine"}, {"label": "D", "text": "Millî kültürün geliştirilmesine"}], "subject": "Sosyal", "answer": "A"}
{"number": 6, "stem": "Mustafa Kemal Paşa'nın başında bulunduğu Heyet-i Temsiliye, Maraş ve Antep bölgesindeki millî kuvvetleri teşkilatlandırmak ve direnişi örgütlemek üzere Kılıç Ali Bey'i görevlendirmişti. Böylece Mustafa Kemal Paşa tarafından Sivas Kongresi kararları doğrultusunda bölgeye gönderilen Kılıç Ali Bey sayesinde, tüm direniş güçlerinin Heyet-i Temsiliye'ye bağlanması sağlanacaktı. Bu bilgilere göre, aşağıdakilerden hangisi söylenemez?", "choices": [{"label": "A", "text": "Heyet-i Temsiliye, yürütme organı gibi hareket etmiştir."}, {"label": "B", "text": "Mücadelenin tek merkezden yürütülmesi amaçlanmıştır."}, {"label": "C", "text": "Yöre halkının işgallere karşı direnişi güçlendirilmek istenmiştir."}, {"label": "D", "text": "Mustafa Kemal Paşa, Başkomutanlık yetkisini kullanmıştır."}], "subject": "Sosyal", "answer": "D"}
{"number": 7, "stem": "Birinci Dünya Savaşı'nda Mustafa Kemal Paşa, komuta ettiği Suriye-Filistin Cephesi'ndeki 7. Ordu'yu nüfusunun büyük bir kısmı Türk olan Halep'e çekmişti. Burada İngiliz kuvvetlerini geri püskürten Mustafa Kemal Paşa, bu zaferden sonra \"Bir hat tespit ettim ve sınırladım. Kuvvetlerime emrettim ki düşman bu hattın ilerisine geçmeyecek.\" demiştir ve nitekim de düşman bu hattın ilerisine geçememiştir. Buna göre Mustafa Kemal Paşa; I. İngilizlerin Orta Doğu'daki varlığına son vermek, II. düşman birliklerinin kuzeye doğru ilerlemesini engellemek, III. çoğunluğu Türk olan bölgeye çekilerek savunma yapmak hedeflerinden hangilerini gerçekleştirmek istemiştir?", "choices": [{"label": "A", "text": "I ve II"}, {"label": "B", "text": "I ve III"}, {"label": "C", "text": "II ve III"}, {"label": "D", "text": "I, II ve III"}], "subject": "Sosyal", "answer": "C"}
{"number": 8, "stem": "\"Sakarya Savaşı'nın kazanılmasıyla dış dünya tarafından bir Türk zaferinin kaçınılmaz olduğu anlaşılmış ve yeni diplomatik adımlar atılmaya başlanmıştı.\" diyen bir kişi, aşağıdaki gelişmelerden hangisini bu düşüncesine kanıt olarak gösterebilir?", "choices": [{"label": "A", "text": "TBMM Hükûmeti ve Afganistan arasında bir dostluk antlaşmasının yapılması"}, {"label": "B", "text": "Fransa'yla TBMM arasında Ankara Antlaşması'nın imzalanması"}, {"label": "C", "text": "Gümrü Antlaşması ile Ermenistan'ın yeni Türk Devleti'ni tanıması"}, {"label": "D", "text": "İtilaf Devletleri'nin Londra Konferansı'nı düzenlemesi"}], "subject": "Sosyal", "answer": "B"}
{"number": 9, "stem": "DEMOKRATİKLEŞME YOLUNDA ATILAN ADIMLAR\n\nTerakkiperver Cumhuriyet Fırkası - 17 Kasım 1924: Mustafa Kemal ile görüş ayrılığına düşen bazı milletvekilleri tarafından Terakkiperver Cumhuriyet Fırkası kuruldu. 3 Haziran 1925: Ülkemizin doğusunda çıkan bir ayaklanmanın ardından Bakanlar Kurulu kararıyla Takrir-i Sükûn Kanunu'na dayanılarak parti kapatıldı.\n\nSerbest Cumhuriyet Fırkası - 12 Ağustos 1930: Mustafa Kemal, bir muhalefet partisi kurulmasını sağlamak için Fethi Okyar ile görüştü. Daha sonra Serbest Cumhuriyet Fırkası kuruldu. 17 Kasım 1930: Cumhuriyet karşıtlarının başlattığı olaylar nedeniyle Fethi Okyar, kurucusu olduğu partiyi feshetti.\n\nBu tabloya göre, aşağıdakilerden hangisi söylenebilir?", "choices": [{"label": "A", "text": "Kurulan her iki parti de mecliste çoğunluğu sağlamıştır."}, {"label": "B", "text": "Ülkemizde çok partili yaşam için uygun ortam olmadığı görülmüştür."}, {"label": "C", "text": "İç politikada yaşanan sorunlar nedeniyle inkılaplardan vazgeçilmiştir."}, {"label": "D", "text": "Meclis hükûmeti sisteminin devam etmesine karar verilmiştir."}], "subject": "Sosyal", "answer": "B"}
{"number": 10, "stem": "Musul, Misak-ı Millî sınırları içerisinde yer alıyordu. Lozan Konferansı'nda ve sonrasında İngiltere ile yapılan görüşmelerde Musul ile ilgili bir karara varılamadı. Konu Milletler Cemiyetine taşındı ve Milletler Cemiyeti de Musul'u, İngiliz mandasındaki Irak'a bıraktı. Türkiye de 1926 yılında imzaladığı Ankara Antlaşması'yla bu kararı kabul etti. Bu bilgilere göre, aşağıdakilerden hangisine ulaşılabilir?", "choices": [{"label": "A", "text": "Türkiye'nin güney sınırı bugünkü şeklini almıştır."}, {"label": "B", "text": "Milletler Cemiyeti tarafsız bir politika izlemiştir."}, {"label": "C", "text": "Irak'ın bağımsız bir devlet olduğu kabul edilmiştir."}, {"label": "D", "text": "Musul Sorunu diplomasi yoluyla çözümlenmiştir."}], "subject": "Sosyal", "answer": "A"}
{"number": 1, "stem": "Bir yardımsevere sordular: \"Muhtaçlara verdiğin, yoksullara dağıttığın şeylerden dolayı gönlünde bir minnet beklentisi ve kibir hissi oluşuyor mu?\" O, şöyle cevap verdi: \"Ben, bana verilen nimetler karşısında kendimi aşçının elindeki kepçe gibi kabul ediyorum. Yemeği veren aşçıdır fakat kepçeden geçiyor. Kepçenin 'Yemeği veren benim.' gibi bir düşüncesi olabilir mi?\" Bu metinde verilen asıl mesaj aşağıdakilerden hangisidir?", "choices": [{"label": "A", "text": "Hayır yolunda yarışılmalıdır."}, {"label": "B", "text": "Yardım edilenlerin onuru korunmalıdır."}, {"label": "C", "text": "İyilik, her şeyin sahibinin Allah olduğu bilinciyle yapılmalıdır."}, {"label": "D", "text": "Kazancın bir kısmı ihtiyaç sahiplerine verilmelidir."}], "subject": "Din", "answer": "C"}
{"number": 2, "stem": "Kader ve kaza ile ilgili, I. Allah'ın bir işi planlamasına kaza, bu işi gerçekleştirmesine ise kader denir. II. Kader ve kaza; Allah'ın ilim, irade, kudret ve yaratma sıfatlarıyla ilgili kavramlardır. III. İnsanın tercihleri, kaderini belirlemede etkilidir. ifadelerinden hangileri doğrudur?", "choices": [{"label": "A", "text": "Yalnız I"}, {"label": "B", "text": "Yalnız III"}, {"label": "C", "text": "I ve II"}, {"label": "D", "text": "II ve III"}], "subject": "Din", "answer": "D"}
{"number": 3, "stem": "Kur'an-ı Kerim'de yeryüzünün insanın hizmetine sunulduğu ve insanın da yeryüzündeki düzene uygun bir yaşam sürmesinin gerektiği hatırlatılmaktadır. Çünkü insan, bu bilinçle hareket etmezse yeryüzü artık ona hizmet edemez ve zarar vermeye başlar. Bununla ilgili Kur'an-ı Kerim'de şöyle buyrulur: \"- - - -\" Bu metinde boş bırakılan yere düşüncenin akışına göre aşağıdaki ayetlerden hangisi getirilmelidir?", "choices": [{"label": "A", "text": "\"Kim Allah yolunda karşılaştığı sıkıntılara katlanır ve gayret gösterirse bunu kendisi için yapmış olur...\" (Ankebût suresi, 6. ayet)"}, {"label": "B", "text": "\"İnsanların yaptıkları kötü işler yüzünden karada ve denizde denge bozuldu. Allah, doğru yolu bulmaları için yaptıklarının sonucunu onlara tattırır.\" (Rûm suresi, 41. ayet)"}, {"label": "C", "text": "\"Başına gelen bir sıkıntıdan sonra insana nimet verdiğimizde o, 'Sıkıntı ve dertlerim gitti.' diyerek sevinmeye ve şımarmaya başlar.\" (Hûd suresi, 10. ayet)"}, {"label": "D", "text": "\"... Allah'ın kudret ve egemenliği gökleri ve yeri kuşatmıştır. Bunları koruyup gözetmek, O'na güç gelmez. O yücedir, büyüktür.\" (Bakara suresi, 255. ayet)"}], "subject": "Din", "answer": "B"}
{"number": 4, "stem": "Millî futbolcu Arda Güler, attığı gollerden sonra bir elini kalbinin üzerine koyup diğer elinin işaret parmağını göğe doğru kaldırarak sevincini kutluyor. Bunun ne anlama geldiği kendisine sorulduğunda \"Bu tevekkül inancımın göstergesidir. Çünkü hayatta insanın başına iyi şeyler gibi kötü şeyler de gelebiliyor: başarıların yanında başarısızlıklar, sağlıklı olmanın yanında hastalıklar... Ben elimden geleni yapıyorum, çalışıp çabalıyorum; sonucunu Allah'a bırakıyorum.\" dedi. Bu metinde \"tevekkül inancı\" ile ilgili asıl anlatılmak istenen aşağıdakilerden hangisidir?", "choices": [{"label": "A", "text": "Zorlukların aşılmasında etkilidir."}, {"label": "B", "text": "Gayret göstermekle birlikte Allah'a güvenmektir."}, {"label": "C", "text": "Kişinin huzurlu olmasına katkı sağlar."}, {"label": "D", "text": "Tercihlerinin sorumluluğunu üstlenmektir."}], "subject": "Din", "answer": "B"}
{"number": 5, "stem": "Zekât ile ilgili, I. Toprak ürünlerinin zekâtı verilirken malın üzerinden bir yıl geçme şartı aranmaz. II. Bir malın zekâtının verilebilmesi için o malın gelir getiren cinsten olması gerekir. III. Temel ihtiyaç olarak kabul edilen malın zekâtının verilmesi gerekir. IV. Zekât verilirken bakmakla yükümlü olunan kişilere öncelik verilmelidir. numaralanmış bilgilerden hangileri doğrudur?", "choices": [{"label": "A", "text": "I ve II"}, {"label": "B", "text": "I ve IV"}, {"label": "C", "text": "II ve III"}, {"label": "D", "text": "III ve IV"}], "subject": "Din", "answer": "D"}
{"number": 6, "stem": "Aşağıdaki ayetlerin hangisinde Hz. Muhammed'in (sav) \"üsve-i hasene\" oluşu vurgulanmaktadır?", "choices": [{"label": "A", "text": "\"Biz senden önce de birçok peygamber gönderdik. Onlardan bazılarının hikâyelerini sana anlattık, bazılarını anlatmadık...\" (Mü'min suresi, 78. ayet)"}, {"label": "B", "text": "\"Ey Peygamber! Sen sevdiklerini hidayete erdiremezsin. Allah, hidayet yolunu tercih edeni hidayete erdirir ve hidayete erecek olanı en iyi O bilir.\" (Kasas suresi, 56. ayet)"}, {"label": "C", "text": "\"Bu Kur'an'ı, insanlara hak ve hakikatleri göstermek amacıyla sana indirdik. Artık kim doğru yolu seçerse kendi lehinedir, kim de saparsa ancak kendi aleyhinedir...\" (Zümer suresi, 41. ayet)"}, {"label": "D", "text": "\"Ant olsun, Allah'ın Resulü'nde sizin için; Allah'a ve ahiret gününe kavuşmayı uman, Allah'ı çok zikreden kimseler için güzel bir örnek vardır.\" (Ahzâb suresi, 21. ayet)"}], "subject": "Din", "answer": "D"}
{"number": 7, "stem": "Taifliler, Hz. Muhammed'e (sav) gelerek putlarına dokunulmaması, zekâttan sorumlu tutulmamaları şartıyla Müslüman olabileceklerini söylediler. Bunun üzerine Hz. Muhammed (sav) bir müddet için zekâttan muaf tutulabileceklerini ancak putlara karşı sevgi besledikleri sürece \"Müslüman olduk.\" demelerinin bir anlamı olmayacağını belirtti. Bu olayda Hz. Muhammed (sav) aşağıdakilerden hangisini vurgulamaktadır?", "choices": [{"label": "A", "text": "İman, özgür iradenin bir sonucudur."}, {"label": "B", "text": "Tevhit inancı İslam'ın temelidir."}, {"label": "C", "text": "İbadetlerde devamlılık esastır."}, {"label": "D", "text": "Din, ahlaki değerlerin oluşmasında etkilidir."}], "subject": "Din", "answer": "B"}
{"number": 8, "stem": "I. Kureyşlileri Safa Tepesi'ne davet edip kendisinin Allah tarafından peygamber olarak gönderildiğini bildirmesi ve onları İslam'a çağırması II. Yaşadığı ilk vahiy tecrübesini Varaka bin Nevfel'e anlatıp onun birikiminden faydalanması III. Peygamberlikten vazgeçmesi için müşriklerin sundukları teklifleri \"Güneş'i sağ elime, Ay'ı sol elime verseniz yine de davamdan dönmem.\" diyerek reddetmesi IV. Müslümanların namaza nasıl davet edileceği konusunda sahabelerin görüşlerini alması Numaralanmış olaylardan hangileri Hz. Muhammed'in (sav) istişareye verdiği öneme örnektir?", "choices": [{"label": "A", "text": "I ve II"}, {"label": "B", "text": "I ve III"}, {"label": "C", "text": "II ve IV"}, {"label": "D", "text": "III ve IV"}], "subject": "Din", "answer": "C"}
